Polimorfizm to tak zwana wielopostaciowość. Są to mechanizmy pozwalające programiście używać wartości, zmiennych i podprogramów na kilka różnych sposobów. Inaczej mówiąc jest to możliwość wyabstrahowania wyrażeń od konkretnych typów. Opisując najprościej, polimorfizm polega na zdolności obiektu do różnych zachowań zależnie od bieżącego wykonania programu.
Polimorfizm to filar programowania obiektowego. Polega na różnym zachowaniu tych samych metod polimorficznych (o tych samych deklaracjach) w klasach będących w relacji dziedziczenia.
 
Metodami polimorficznymi (czyli obsługującymi mechanizm polimorfizmu) są metody wirtualne oraz metody abstrakcyjne.