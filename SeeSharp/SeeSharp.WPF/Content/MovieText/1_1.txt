Definicja:
.NET Framework, w skrócie .NET (wym. dot net) – platforma programistyczna opracowana przez Microsoft, obejmująca środowisko uruchomieniowe (Common Language Runtime – CLR) oraz biblioteki klas dostarczające standardowej funkcjonalności dla aplikacji. 

.NET nie jest związany z jakimś konkretnym językiem oprogramowania. Możesz pisać programy w jednym z wielu języków, np. C#, F#, J#, C++/CLI, Visual Basic .NET. Zadaniem tejże platformy jest zarządzanie elementami systemu, takimi jak: kod aplikacji, pamięć czy zabezpieczenia. W tym środowisku możesz tworzyć oprogramowanie, które będzie działać po stronie serwera (IIS), bądź też takie, które będzie pracowało na systemach, które posiadają działającą implementację tej platformy. 

Obecnie, najbardziej znane platformy .NET to:
- Microsoft .NET Framework – jest to darmowe środowisko udostępniane przez Microsoft
- Mono – jest to projekt Novella na licencji Open Source
- DotGNU Portable.NET – jest to implementacja powstająca w ramach projektu GNU
	
Środowiskiem programistycznym, którego będziemy używać w naszym kursie jest Microsoft Visual Studio. Jest to flagowy produkt, który umożliwia pisanie w kilku językach programowania. Istnieje także wiele innych narzędzi jak choćby komercyjny Borland, czy też środowisko zastępcze dla MS VS - SharpDevelop.
